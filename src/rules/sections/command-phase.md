En aquesta fase, el jugador actiu determina la quantitat i tipus d'ordres que podrà
executar amb les seves tropes durant el torn.

Per fer-ho, el jugador reuneix el nombre de _daus de comandament_ i _daus de derrota_
que correspongui, com s'indica a les següents seccions, i els llança. Els resultats
obtinguts a aquests daus oferiran al jugador diferents opcions tàctiques durant la
fase d'acció.

Aquestes tirades són secretes! Els adversaris no poden saber de quines ordres disposarà
el jugador durant el torn, fins que el jugador les executi. Això pot resultar important
tàcticament, ja que els adversaris poden [reaccionar](#reactions) a les ordres del
jugador per intentar anticipar-s'hi; en no saber de quines ordres disposa exactament el
rival, l'adversari que reacciona haurà de prendre decisions difícils (reacciono al
moviment d'una esquadra, o m'espero a que mogui la patrulla sencera?).
